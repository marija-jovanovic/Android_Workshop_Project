<h1 align = center>Андроид апликација за евиденција на присутност на часови</h1>
<div align="center"><img src="https://storage.googleapis.com/support-kms-prod/Yx4fAeIF6RziisPvHtAh60uRFDaWwHEEp1yv"></div>

 <b><h2 align = center>Вовед</h2></b>

Андроид апликација за евиденција на присутност на часови. 

Апликацијата овозможува креирање на два типа на корисници, професори и студенти. 

<b>*Професорите*</b> имаат можност да регистрираат свои предмети, внесуваат термини за часови за секој предмет што го предаваат. За време на тековните часови може да ги видат присутните студенти во реално време и да го потврдат нивното присуство. За веќе поминатите часови имаат можност да прегледаат кои се студенти биле присутни и дополнително за секој час можат да ги разгледаат анонимните анкети.

<b>*Студентите*</b> имаат можност да се запишуваат на предмети кои се активирани од страна на професорите, за секој запишан предмет можат да ги видат закажаните термини во текот на една работна недела, 2 часа пред секој термин добиваат нотификација за потсетување. Дополнително за секој тековен термин имаат можност да го потврдат своето присуство само доколку се локациски присутни на факултетот. Присутните студенти на крајот од тековниот термин имаат можност да пополнат анонимна анкета задавајќи оценка и коментар.

За изведба на целосната апликација употребени беа следниве работи:
- SQLite за чување на сите потребни информации
- RecyclerView за приказ на потребните информации
- Навигација помеѓу активности преку интенти
- Фрагменти за portrait/landscape различен поглед на layout
- Google maps за проверка на локацијата на студентите како и приказ на истата на мапа

<h2 align = center>Инсталација на апликацијата</h2>

Најпрво, потребно е да се инсталира Android Studio.

Потоа, притиснете на <> Code копчето кое се наоѓа најгоре десно во конректниов repository. Ископирајте го хиперлинкот што е зададен веднаш под HTTPS опцијата.

Отворете го Android Studio и одете кај File > New > Project from Version Control. Ќе забележите дека ќе се отвори нов екран. Кај Version control одберете Git преку паѓачкото мени.

Потоа во делот за URL вметнете го претходно ископираниот хиперлинк и одберете го вашиот директориум. На крај, притиснете на копчето Clone.

За повеќе информации предлагам да се посети следнава страна https://www.geeksforgeeks.org/how-to-clone-android-project-from-github-in-android-studio/.

<h2 align = center>Детален опис на работата на апликацијата</h2>

При секое стартување на апликацијата, почетната активност која се појавува е активноста за креирање на нова корисничка сметка. Креирањето на нова сметка се прави на тој начин што се внесува корисничка електронска пошта и лозинка. Потоа, се бира улогата на сметката, односно дали сметката ќе припаѓа на професор или студент. Со притискање на копчето “Sign Up”, новата сметка се запишува во база и потоа се отвора нова активност за логирање. За да се логирате, потребно е да внесете електронска пошта и лозинка за сметка која е веќе претходно креирана. Со притискање на копчето “Login”, доколку најавата е успешна, корисникот ќе биде пренасочен на соодветен екран во зависност од неговата улога. Доколу при стартување на апликацијата корисникот нема потреба да креира нова сметка, туку сака да се најави со веќе постоечка сметка, едноставно треба да го притисне текстот “Already a user. Login”, кој ќе го пренасочи на екранот за логирање.

При успешно логирање, корисникот ќе биде пренасочен на главниот екран кој соодветствува на неговата улога. 

<h3 align = center>Професор функционалности</h3>

Доколку е професор, ќе има 5 копчиња и тоа копче за регистрација на нов предмет, копче за додавање нови часови за предметите кои ги предава, копче кое ги прикажува сите оформени термини/часови за секој предмет кој што го предава, копче за преглед на сите часови кои во даден момент (тековен момент) се одржуваат, како и копче за преглед на присутност и анкети на студенти за изминати часови.

При регистрација на предмет, најгоре се прикажуваат сите предмети кои што најавениот професор ги предава. Доколку професорот сака да регистрира нов предмет, потребно е да одбере нов предмет од листата на понудени предмети прикажани преку spinner.

При додавање нови часови, најпрво треба да одбере за кој предмет ќе се однесува часот (предметот се бира преку spinner кој ги нуди само оние предмети кои најавениот професор ги држи), потоа преку друг spinner потребно е да се одбере денот кога ќе се одвива часот, и на крај потребно е да се зададе времето на почеток како и времето на завршеток за соодветниот час. Притоа, кога се бираат двете времиња потребно е да се потврдат преку притискање на копчињата “Confirm starting time” и “Confirm ending time”, соодветно. На крај, за да се креира терминот и да се внесе во база, потребно е да се притисне копчето “Create the appointment”.

За да професорот има преглед на сите закажани термини за сопствените предмети, потребно е да избере преку spinner предмет за кој ќе бидат прикажани сите негови термини/часови.

За да професорот има преглед на сите тековни часови кои се одвиваат во реално време, потребно е да го притисне копчето “My currently ongoing lessons”. Тоа копче потоа ќе го однесе професорот на нов екран каде ќе бидат прикажани сите тековни термини. Професорот има можност да притисне било кој од тековните термини, по што ќе бидат прикажани сите студенти кои се присутни во реално време за притиснатиот тековен термин. Доколку професорот смета дека некој студент е запишан како присутен, но всушност не е присутен, тогаш може да притисне на соодветната електронска пошта на студентот при што ќе биде пренасочен на друг екран кој ќе му овозможи да го отстрани тој студент од листата на присутни студенти за тековниот термин (на тој начин ја прави таа потврда на присутност). 

Доколку професорот го притисне копчето “See previous attendance and polls”, тогаш ќе биде пренасочен на нов екран каде преку spinner ќе може да одбере некој од своите закажани термини. Откако ќе избере термин од spinner-от, веднаш ќе му се прикажат сите студенти кои биле присутни на тој термин (со наведена електронска пошта на студентот, идентификатор на терминот и датум на одржување на терминот на кој соодветниот студент бил присутен). Доколку професорот го намести својот уред во landscape режим, тогаш освен што ќе се прикажуваат кои студенти биле присутни на соодветниот избран термин со соодветен датум (прикажано на левата страна од уредот), дополнително на десната страна на уредот ќе бидат прикажани анонимните анкети наменети за соодветниот избран термин. За да биде ова овозможено, во позадина се користат фрагменти.

<h3 align = center>Студент функционалности</h3>

Доколку најавениот корисник е студент, тогаш ќе има на располагање 3 копчиња, и тоа копче за запишување на нови предмети, копче за приказ на термините за запишаните предмети и копче за приказ на тековните часови кои се одвиваат во реално време.

При притискање на копчето “Enroll to a university course”, студентот треба да избере предмет кој сака да го запише преку spinner. Понудените предмети се оние предмети кои се активирани, односно предмети кои професорите ги имаат регистрирано за семестарот. Откако студентот ќе избере предмет од spinner-от, автоматски тој предмет се зачувува во базата на запишани предмети.

При притискање на копчето “My calendar”, студентот треба да избере предмет од spinner-от (притоа spinner-от ќе ги прикажува само оние предмети кои најавениот студент ги има запишано). Откако ќе го направи изборот, веднаш ќе му се прикажат сите термини за соодветно избраниот предмет.

При притискање на копчето “My currently ongoing lessons”, на студентот ќе му бидат прикажани сите тековни термини кои се одвиваат во реално време. Студентот има можност да притисне на било кој од прикажаните тековни термини, по што веднаш ќе биде пренасочен на нов екран каде во позадина ќе биде извршена проверка за неговата локација и дополнително ќе биде прикажана неговата локација на google maps мапа. Доколку локацијата на студентот соодветствува со локацијата на факултетот, тогаш студентот успешно во позадина ја потврдил својата присутност за притиснатиот тековен термин, во спротивно на студентот нема да му биде дозволено да ја потврди својата присутност и ќе му биде прикажана порака за несоодветна локација. Откако студентот еднаш ја потврдил својата присутност, при повторно притискање на истиот тековен термин, само ќе биде пренасочен на мапата која ја прикажува неговата локација и ќе му биде прикажана порака дека неговата присутност веќе е потврдена од претходно. Кога тековниот термин ќе заврши, односно кога реалното време ќе се изедначи со времето на завршеток на тековниот термин, тогаш при притискање на тековниот термин, студентот ќе биде пренасочен на екран за пополнување на анонимна анкета преку задавање на оцена и коментар. Откако реалното време ќе го надмине времето на завршеток на соодветниот термин, тој термин ќе биде отстранет од листата на тековни термини.
